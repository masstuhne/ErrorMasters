
\chapter{Zaključak i budući rad}

Zadatak naše grupe bio je razvoj web aplikacije za razmjenu recepata za kuhanje
i pečenje kolača te povezivanje s autorima recepata. Razvoj na projektu trajao je 14 tjedana
te se je odvijao kroz dvije faze.

\bigbreak

\noindent\textbf{1. faza} uključivala je:

- okupljanje razvojnog tima

- dodjelu projektnog zadatka

- intenzivan i detaljan rad na dokumentaciji zahtjeva

\noindent Kvalitetno provedena prva faza značajno je olakšala daljnji rad na projektu.
Dijagrami (obrasci uporabe, sekvencijski dijagrami, dijagram baze podataka, dijagram razreda)
koji su izrađeni u ovoj fazi pomogli su razvojnim timovima koji su radili na \textit{frontend-u}
i \textit{backend-u} (pogotovo u drugoj fazi projekta).

\bigbreak

\noindent\textbf{2. faza} uključivala je:

- intenzivan rad na implementaciji programskog rješenja

- dokumentiranje preostalih UML dijagrama

- dokumentiranje unit testova

- izradu popratne dokumentacija

\noindent Iako kraća od prve, druga faza pokazala se kao velik zalogaj svim članovima tima.
Manjak iskustva većine članova u izradi sličnih implementacijskih rješenja usporio je sam razvoj te
stvorio probleme koji su bili u vremenskoj domeni. Tim problemima doprinijela je i lošija organizacija 
nego u prvoj fazi. Navedeni problemi rezultirali su nedovršenošću Selenium testova te rješavanjem
određenih implementacijskih problema "quick-fix" metodama. Unatoč tome, velika većina projekta
uspješno je realizirana kroz drugu fazu.

\bigbreak
Komunikacija između članova grupe odvijala se putem WhatsApp i Discord grupa; bila je svakodnevna
te su u njoj aktivno sudjelovali svi članovi grupe.

\bigbreak
Kao "zaključak zaključka" mogli bismo reći kako nam ovaj projekt predstavlja vrijedno iskustvo.
Kroz rad na ovom projektu naučili smo da komunikacija ne ide uvijek glatko, da je vremenska organiziranost
izuzetno bitna te da je koordinacija između članova tima vjerojatno i najbitniji aspekt rada na sličnim
projektima. Uz to smo naučili i mnogobrojne nove stvari i tehnologije (koje će nam olakšati budući rad)
te smatramo kako možemo biti zadovoljni zbog onoga što smo postigli.


\medbreak



\eject 